# בקואליציה צפויים לדחות את הבחירות במליאת הכנסת לוועדה לבחירת שופטים, באמצעות שימוש בסעיף בתקנון הכנסת המאפשר לדחות את הבחירות בחודש.

בסיעת הליכוד החליטו להצביע נגד כל המועמדים בוועדה לבחירת שופטים ובכך לדחות את ההצבעה בחודש.

הקואליציה החליטה להסיר את כל המועמדויות מטעמה, למעט ח"כ טלי גוטליב (הליכוד) שסירבה לעשות זאת, ולהצביע נגד אלהרר - כך שייאלצו להתקיים בחירות חוזרות בעוד 30 יום. לפי התקנון כאמור אם לא נבחרים שני מועמדים, ויש רק מועמדת אחת, אפשר להצביע נגדה ולדחות את ההצבעה ב-30 יום.

חברי הכנסת מהקואליציה יצחק קרויזר ולימור סון הר מלך (עוצמה יהודית), אביחי בוארון, אלי דלל, משה סעדה ומשה פסל (הליכוד), וח"כ אוריאל בוסו (ש"ס) כבר הסירו את מועמדותם. גוטליב עד לרגע זה מסרבת.

גוטליב ציינה שבמהלך הישיבה ספגה צעקות מהשר דודי אמסלם ויו"ר ש"ס אריה דרעי. "צעקו עליי שאני פוגעת בקואליציה", אמרה.

